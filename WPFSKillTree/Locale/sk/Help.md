# Základy #

Vitajte v sekcii pomocníka aplikácie PoESkillTree. Začneme tým, že si prejdeme používanie základných funkcií.

## Načítanie stromu zručností z URL ##

Chcete načítať strom zručností zo zostavy niekoho iného? Alebo máte vlastný niekde inde? Takto to spravíte:

* Prilepte (**CTRL+V**) URL stromu zručností do textového poľa **Odkaz stromu**, a stlačte **Enter** alebo kliknite na tlačidlo **Načítať Strom**.

## Vytvorenie zostavy ##

Poďme vytvoriť zostavu od nuly!

1. Zvoľte **Povolanie** z rozbaľovacieho zoznamu.
2. Zadajte **Úroveň** (toto ovplyvní Vaše atribúty).
3. Začnite pridávať uzly stromu.
4. Ak ste skončili, tak uložte svoju zostavu:
   * Stlačením **CTRL+S**
   * V ponuke **Súbor**, zvoľte **Uložiť ako**
   * Otvorte panel **Uložené zostavy** a stlačte **Uložiť ako** v spodnej časti panela.

## Načítanie uloženej zostavy ##

Pre načítanie uloženej zostavy otvorte panel **Uložené zostavy** a dvakrát kliknite na zostavu, ktorú chcete načítať.

## Uloženie zmien v zostave ##

Ak ste vykonali zmeny na už uloženej zostave, alebo chcete nahradiť inú aktuálnou,
tak zvoľte zostavu v paneli **Uložené zostavy** jedným kliknutím na zostavu, ktorú chcete prepísať, a stlačte **Uložiť**.
Stlačením pravého tlačidla na zostave môžete taktiež upraviť názov, alebo poznámku zostavy.

**(Pokročilé)** V tomto okne môžete prezerať, upraviť, alebo aj odstrániť údaje predmetov.
Keďže tieto údaje sú v pôvodnom tvare, tak ich upravujte len ak ste si istý, že viete čo robíte.

# Predmety a kamene #

Teraz keď máte strom zručností, tak je čas pridať predmety (vrátane osadených kameňov) pre výpočet Vašeho DPS a obrany.

*Táto funkcia vyžaduje aby ste stiahli údaje z webovej stránky pathofexile.com!*

## Príprava postavy ##

Pre načítanie údajov predmetov, bude potrebný prístup k jednej z Vašich postáv na pathofexile.com.
Táto postava musí byť vybavená predmetmi a kameňmi, ktoré chcete načítať do svojej zostavy.

## Načítanie údajov predmetov ##

Pre načítanie údajov predmetov v ponuke **Nástroje** zvoľte **Stiahnutie a import predmetov**
a postupujte podľa pokynov uvedených v okne **Stiahnutie a import predmetov**.
